# Задачи за 24.02.2017

Тема - структури.

## Задача 1

Криси наскоро имаше рожден ден. Понеже нейните приятели знаят тя колко обича шоколад, всички й бяха подарили поне по един. Така след рождения си ден Криси се оказа с `N` шоколада. Тъй като е практично момиче, тя реши да да подреди шоколадите си според датата, на която изтича срокът им за годност. Така ще се увери, че няма да й се наложи да изхвърли някой безценен шоколад и ще им се наслаждава максимално дълго време.

Вашата задача е да помогнете на Криси да подреди шоколадите си. Всички дати са изписани във формата `DD MM YYYY`. Ако за някои два шоколада Криси не може да определи според датата кой да нараеди първи в редицата, тогава по-напред трябва да е този, който първо е видяла.


## Задача 2

Да се дефинира структура `Planet`, определяща планета по име (символен низ от до 31 символа), разстояние до слънцето, диаметър и маса (реални числа).

Да се дефинират функция, която:
- въвежда данни за планетата;
- извежда данни за планетата;
- връща броя секунди, необходими на светлината да стигне от слънцето до планетата.

Да се напише програма, която:
- въвежда множество от планети, реализирано чрез едномерен масив;
- извежда данните за планетите от множеството;
- сортира планетите в низходящ ред по разстояние до слънцето и диаметър;
- извежда данните за планетите след сортирането им.
