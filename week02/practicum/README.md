## Допълнение към задачата с [планетите](../../week01/practicum/README.md):

**Две фунцкии за работа с файлове:**

1. Приема като параметри име на файл и планета и записва във файла данните за планетата в текстов формат. (Сериализира планета в текстов файл)
2. Приема като параметър име на файл, прочита от него (като текст) и връща като резултат данните за една планета. (Десериализира планета от текстов файл)
Няма ограничения за формата, под който ще бъде записана планетата (няма значение в какъв ред ще бъдат записани името и останалите данни за планетата, нито пък какви разделители ще има между тях - нови редове, интервали или нещо друго), но двете функции трябва да бъдат консистентни една с друга - т.е. планета сериализирана с първата, трябва да се десериализира с втората.


**Още две фунцкии за работа с файлове:**

1. Приема като параметри име на файл и масив от планети и записва във файла данните за планетите в текстов формат. (Сериализира масив от планети в текстов файл)
2. Приема като параметър име на файл, прочита от него и връща като резултат масив от планети. Нека масивът е заделен в динамичната памет. (Десериализира масив от планети от текстов файл)
Отново няма ограничения за формата, но фунцкиите отново трябва да са консистентни една с друга.

\* *Помислете от какъв тип ще бъде резултата от втората фунцкия. Освен указател към масива от планети в динамичната памет, тя трябва да връща и дължината му по някакъв начин. За удобство, може да си дефинирате структура, съдържаща тези две данни.*

**Нещо по-голямо**

Направете система за управление на данните за планети. Системата трябва да предоставя няколко функционалности, докато работи:

1. Добавяне на планета (данните се прочитат от `stdin`)
2. Добавяне на планета, прочетена от текстов файл (името на файла се прочита от `stdin`)
3. Добавяне на множество планети, прочетени от текстов файл
4. Показване на данните за всички планети, които са в системата
5. Записване на данните за всички планети от системата в текстов файл
6. Записване на данните за една планета в текстов файл (планетата се определя по име)
7. Търсене на планета по име (името се прочита от `stdin`, извеждат се данните за планетата, ако има такава в системата)
8. Филтриране на планетите по отдалеченост от Слънцето (прочитат се две числа - минимална и максимална дистанция от слънцето и се отпечатват само планетите, чиято дистанция до Слънцето е между въведените стойности)

От ситемата се очаква да чака потребителя да избере опция, за това какво иска да направи, да изпълни заявката му и да чака следващата. (Не забравяйте да добавите опция за изход :-D )

**За упражнение, може да добавите допълнителни функционалности към системата. Ето някои идеи:**

9. Сортиране на планетите по име, разстояние до слънцето, диаметър и маса (Бонус, ако сортировката е стабилна)
10. При работата на системата да се гарантира, че няма две планети с едно и също име.
11. При работата на системата да се гарантира, че няма две планети, които се движат по прекалено близки орбити до Слънцето. Орбитите на планетите са прекалено близки, ако при преминаване една до друга, планетите биха се сблъскали (разбира се, радиуса на планетите също има значение).
12. Филтриране на планетите по маса
13. Филтриране на планетите по диаметър
